---
layout: default
lang: ca
title: "TRAMVIDA"
description: "L'efecte del Tramvia del Camp de Tarragona en la vida quotidiana dels residents"
hero_image: /assets/images/hero-image.png
hero_credit: "Il·lustració feta amb IA"
#survey_url: "https://forms.gle/exempleCA"
---

# L'efecte del Tramvia del Camp de Tarragona en la vida quotidiana dels residents (TRAMVIDA)

## Objectiu de l’estudi

Aquest projecte té com a objectiu captar la valoració i les expectatives de la població resident respecte al futur tramvia abans de la seva execució. Alhora, es proposa analitzar l’impacte que ha tingut el desmantellament de l’antic traçat ferroviari en la mobilitat quotidiana, especialment en municipis com Cambrils, Salou i Vila-seca. També s’explorarà la disposició al canvi modal i els factors que poden afavorir o limitar l’adopció del nou sistema de transport públic, així com la identificació de perfils de suport o de resistència al projecte en funció del context territorial, l’ús actual dels modes de transport i les característiques socioeconòmiques de la població. Finalment, es recolliran opinions sobre el possible ús turístic del tramvia, la percepció del seu finançament i les implicacions que pot tenir sobre l’espai públic i l’habitatge.

El projecte es basa en una enquesta telefònica d’uns 15 minuts de durada, aproximadament.

Aquest projecte està liderat pel **Dr. Xavier Delclòs Alió**, del Departament de Geografia – Universitat Rovira i Virgili, ubicat a C/ Joanot Martorell, 15 – 43480 Vila-seca.  
Per a més informació, podeu contactar-hi a través del **Tlf. 977558391** o l’adreça de correu electrònic: **xavier.delclos@urv.cat**.

---

## Condicions de participació a l’estudi, beneficis i riscos

Ha de saber que la seva participació en aquest estudi és **voluntària** i que pot decidir no participar o canviar la seva decisió i retirar el consentiment en qualsevol moment. Amb la seva participació contribuirà a la millor comprensió de com la població afronta canvis en la mobilitat i en l’espai urbà vinculats a una infraestructura estratègica. Podrà tenir coneixement dels resultats de la recerca quan siguin públics.  
La participació en l’estudi no suposa cap risc per al participant.

---

## Confidencialitat i protecció de dades

Aquest projecte es fonamenta en la recollida de dades a través d’enquestes anonimitzades, de manera que en cap moment es disposarà d’informació que permeti identificar personalment els participants. Totes les respostes es tractaran de manera agregada i s’emmagatzemaran en entorns segurs proporcionats per la Universitat Rovira i Virgili, complint amb la normativa vigent en matèria de protecció de dades i amb el principi de secret estadístic.

El consentiment informat s'obtindrà verbalment, al tractar-se d'una enquesta telefònica, i quedarà enregistrat i desat als sistemes informàtics de la URV.

La participació en l’enquesta és voluntària i es demanarà consentiment informat abans de respondre. En el cas que les persones participants vulguin formar part d’una segona onada de l’enquesta, prevista per a després de la posada en funcionament del tramvia, se’ls oferirà l’opció de facilitar un mitjà de contacte (per exemple, correu electrònic). Aquestes dades de contacte es guardaran en un fitxer separat i encriptat, sense cap vinculació directa amb les respostes de l’enquesta, i s’utilitzaran únicament per convidar novament les persones a participar en l’estudi.

La base de dades de telèfons emprada per a l’estudi no conté informació de caràcter personal. Als participants se’ls assigna un codi numèric únic que els identifica dintre de l’estudi. Tanmateix, un cop finalitzat el treball de camp, el camp relatiu a les dades personals no s’incorpora en les bases de dades de resultats que es puguin generar i distribuir.  
Les preguntes de caràcter sociodemogràfic (edat, sexe) o territorial (per exemple, barri o zona de residència), tenen dues finalitats:  
a) analítiques, per a la segmentació dels resultats de l’estudi  
b) de control de quotes, imprescindibles en el cas de realitzar un mostreig estratificat.

Les dades no seran cedides a tercers ni utilitzades per a finalitats comercials. Aquest estudi no preveu la cessió de dades a tercers ni transferències internacionals de dades personals.  
L’accés a les bases de dades estarà restringit exclusivament a l’equip investigador i protegit per contrasenya. Finalitzat el projecte, les dades de contacte recollides per a la segona onada seran eliminades definitivament, mantenint únicament les respostes anonimitzades amb finalitats científiques i de difusió acadèmica.

Per al tractament de les dades, tant pel que fa a les respostes a l'enquesta com pel que fa a la base de dades de potencials participants en una segona onada, s’utilitzaran els sistemes d’informació propis de la Universitat Rovira i Virgili instal·lats a la seva xarxa informàtica aplicant-se les mesures de seguretat establertes per l’**Esquema Nacional de Seguretat**. Concretament, les dades es recolliran mitjançant enquestes i s’introduiran en el sistema d’informació **OneDrive**.

El personal investigador de l’estudi es compromet a complir la **Llei orgànica 3/2018, de 5 de desembre**, de protecció de dades personals i garantia dels drets digitals, a més del **Reglament (UE) núm. 2016/679** del Parlament Europeu i del Consell, de 27 d’abril de 2016.  

La finalitat del tractament de les dades és la participació a l’estudi en base al consentiment de la persona participant. També es pot donar el consentiment per a la reutilització de les dades en estudis futurs relacionats.

La persona participant a l’estudi pot interrompre la seva participació a l'estudi o estudis futurs retirant el seu consentiment en qualsevol moment, sense necessitat de justificació.  

Aquest estudi no preveu la cessió de dades a tercers ni transferències internacionals de dades personals.

Aquest estudi no preveu la reutilització de les dades en futurs estudis, més enllà de la possible segona fase d'aquest estudi, tal i com es detalla anteriorment.

El període de conservació de les dades és de **5 anys** un cop finalitzat el projecte, excepte si es produeix la revocació del consentiment.

---

## Informació ampliada sobre el tractament de dades personals

### Responsable del tractament
**Universitat Rovira i Virgili**  
CIF: Q9350003A  
Carrer de l’Escorxador, s/n  
43003 Tarragona  

**DPD - Delegats de protecció de dades de la URV**  
Correu electrònic: [dpd@urv.cat](mailto:dpd@urv.cat)

---

### Dades personals i finalitat
Les dades personals són tractades amb la finalitat de participar en el projecte de recerca en els termes que es descriuen al full d’informació al participant. En cas que l’estudi prevegi la publicació, difusió i reutilització de resultats incloent dades personals, aquestes s’utilitzaran sempre que l’interessat hagi donat consentiment.

---

### Destinataris
Les dades no es cediran a tercers tret que existeixi obligació legal o s’indiqui expressament al full d’informació al participant.

---

### Legitimació
El tractament es basa en el **consentiment exprés** de la persona interessada.

---

### Mesures de seguretat
La URV aplica les mesures de seguretat d’acord amb l’**Esquema Nacional de Seguretat (Reial Decret 3/2010)**.  
Disposa d’una [Política de Seguretat](http://www.urv.cat/ca/universitat/normatives/altres-normes/) consultable a la web.  
Al full d’informació al participant també es concreten mesures de seguretat específiques.

---

### Drets dels interessats
L’interessat té dret a:  
- accedir a les seves dades personals  
- rectificar dades inexactes  
- sol·licitar la cancel·lació i supressió  
- oposar-se al tractament, inclosa l’elaboració de perfils  
- limitar el tractament fins a una data determinada  
- exercir la portabilitat de les dades en format electrònic  

Podrà exercir aquests drets al **Registre General de la URV** (Carrer de l’Escorxador, s/n, 43003 Tarragona) o telemàticament a [https://seuelectronica.urv.cat/registre.html](https://seuelectronica.urv.cat/registre.html).

També pot presentar reclamació a l’**Autoritat Catalana de Protecció de Dades**: [https://apdcat.gencat.cat/ca/inici](https://apdcat.gencat.cat/ca/inici).

---

### Conservació de les dades
El període de conservació és de **5 anys** després de finalitzar el projecte, llevat que es revoqui el consentiment.
